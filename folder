---
layout: blog
title: Ağır Ceza Avukatı
category: ceza-hukuku
googleAnahtar: Ağır Ceza avukatı, avukat, ceza avukatı, ceza avukatları, ağır ceza avukatları, ceza avukatı istanbul, istanbul ağır ceza avukatı, bakırköy avukat, ataköy avukat
summary: Ağır Ceza Avukatı Nedir? İşlevi Nedir?, Ağır Ceza Avukatı Bir Uzmanlık Alanı mıdır?, Savunma görevinin başlaması ve bitmesi, savunma görevi ve suç gibi kavramlar özetlenmiştir.
keywords: Ceza avukatı, avukat, ağır ceza avukatı, ceza davası, ceza avukatı arıyorum istanbul, istanbul avukat, bakırköy avukat, ataköy avukat

---

### ![Ağır Ceza Avukatı](https://camo.githubusercontent.com/84f7c716f82f119b4f5c8f4746caa9131cf144ad/687474703a2f2f692e68697a6c69726573696d2e636f6d2f3945454e4f5a2e6a7067 "Ağır Ceza Avukatı")

## Ağır Ceza  Avukatı Nedir


Ağır ceza avukatı, hem kişi özgürlüğü açısından hem mağdur hakları açısından toplumun en hassas sorunlarıyla uğraştığından özellikli bir savunma işlevi ifa eder. 

Savunmanın bu özellikli işlevi nedeniyle [**avukat**](https://tr.wikipedia.org/wiki/Avukat) şüpheli veya sanığı savunurken müdafi olarak adlandırılır. Müdafi, Arapça bir kelime olup koruyan, savunan, müdafaa eden anlamlarına gelir. Özel olarak ceza yargılamasında şüpheli veya sanığı savunan, haklarını koruyan ve onları yargılama işlemlerinde temsil eden avukatı tanımlamak için kullanılır.



### Ağır Ceza Avukatı Bir Uzmanlık Alanı mıdır?

Avukatlık tüm dünyada giderek branşlaşmaktadır. Çoğu ülke, mesleki alandaki uzmanlığın artmasını sağlamak için branşlaşmayı teşvik etmektedir. Ancak, Türkiye’de savunma fonksiyonu açsısından branşlaşmanın kanuni altyapısı mevcut değildir. Uzmanlaşma uygulamada gelişen bir durum olarak ortaya çıkmaktadır.

 [**1136 sayılı Avukatlık Kanunu**](http://www.mevzuat.gov.tr/Metin.Aspx?MevzuatKod=1.5.1136&MevzuatIliski=0&sourceXmlSearch=amme%20alacaklar%C4%B1n%C4%B1n%20tahsil%20usul%C3%BC%20hakk%C4%B1nda%20kanun)’na göre avukatlar her türlü davada müvekkillerini serbestçe savunabilir. Bu nedenle Türkiye’de branşlaşma yoktur. Ceza davalarına giren, soruşturmalarda şüphelileri savunan, müşteki veya mağdur vekilliği yapan, kısaca ceza hukukuyla ilgili işlemleri takip edip savunma görevi icra eden avukatlar halk dilinde bu şekilde adlandırılmaktadır.


### ![Ağır Ceza Avukatı](https://camo.githubusercontent.com/611de88e16b524cca22e85c261f6a971a00b29ca/687474703a2f2f692e68697a6c69726573696d2e636f6d2f6144396a39322e6a7067 "Ağır Ceza Avukatı")

Günümüzde her meslek gibi avukatlık mesleği de uzmanlaşmaya doğru giderken mevzuatta halk arasındaki bu adlandırmayı karşılayacak bir düzenleme yapılmamıştır. Böyle bir uzmanlık alanı olmamasına rağmen bu deyim adliye pratiği içerisinde doğmuştur. 



### Avukatlar Duruşmada Sanık Yerine Beyanda Bulunabilir mi?


*Avukat,* sanığın yalnızca hukuki temsilcisi olup sadece savunmanın  hukuki boyutuyla ilgili müvekkilini mahkeme nezdinde temsil eder. Yoksa savunduğu kişinin yerine geçip geçmişte yaşanan bir olayı yeniden anlatamaz. Yargılanan şahıs, olaya dair bilgi ve görgüsünü kendisi anlatacaktır. Ceza muhakemesi, yaşanmış bir olayın mahkemede deliller vasıtasıyla yeniden canlandırılması faaliyetidir. Doğal olarak yaşanmış bir olayın nasıl gerçekleştiğini ancak o olayın parçası olan şahıslar bilebilir. Avukatlar, sanığı temsilen delil sunabilir, sunulan delilleri değerlendirebilir, gerekli itirazları yapabilir; tanık, müşteki ve yargılama makamı dışında olup yargılamaya katılan diğer kişilere olayı aydınlatmak ve müvekkilini savunmak için sorular sorabilir.



###  Aynı Davada En Fazla Kaç Kişiyi Savunulabilir?


Avukat, aynı davada birden fazla kişiyi savunabilir. Savunduğu kişilerin sayısının önemi yoktur. Aynı anda yüzlerce kişiyi de savunabilir. Önemli olan savunduğu kişiler arasında menfaat çelişkisi olmamasıdır. Yani, avukatın bir kişi hakkında yaptığı savunma, savunduğu diğer kişinin savunma haklarına zarar verebilecek veya onu daha iyi savunmasını engelleyebilecekse iki müvekkil arasında menfaat çelişkisi olduğu kabul edilir. Menfaat çelişkisi oluştuğu durumlarda avukat iki müvekkilinden birini savunmayı tercih etmek zorundadır. Aksi takdirde kişilerin savunmaları arasında meydana gelen menfaat çelişkisi nedeniyle savunma hakkı zarar görür.


### ![Ağır Ceza avukatı](https://camo.githubusercontent.com/aa0b54df6cca8736e952ea1cd5ac8d831a007d38/687474703a2f2f692e68697a6c69726573696d2e636f6d2f3361723952352e6a7067 "Ağır Ceza Avukatı")


### Bir Davada Avukatın Savunma Görevi Ne Zamana Kadar Sürer?


Savunma görevi, temsil edilen kişi ile yapılan sözlü akit ile başlar. [**Ceza Muhakamesi Kanunu**](http://www.ceza-bb.adalet.gov.tr/mevzuat/5271.htm)'na göre avukatın görevi takip ettiği dava hakkında karar verilmesi ve kararın kesinleşmesiyle son bulur. Karar kesinleşinceye kadar davayı takip etmek zorundadır. Karar, yerel mahkemede verildikten sonra Yargıtay aşaması başlayacaktır. Avukat, Yargıtay aşamasını da kural olarak takip etmelidir. Aksine sözleşme yapmak mümkündür.

Soruşturma aşamasında savunma görevi sadece belli soruşturma işlemleri için ifa edilmekteyse o işlemin sonuçlanmasıyla avukatın görevi de son bulur.


### Ağır Ceza Avukatı ve Suç Kavramı


Suç kavramı doğrudan toplumun kültürel, ekonomik ve siyasal yapısıyla da ilintili olduğundan savunma görevini icra edenler toplumu çeşitli yönleriyle görebilen sosyologlar gibidirler. Her suç, toplumun ne yönde bir sorunla karşı karşıya olduğunun habercisidir. Ekonomik sorunların arttığı dönemlerde hırsızlık, gasp, dolandırıcılık gibi suçların artması bunun en büyük örneğidir.

Savunma görevi yerine getirilirken işlenen suçun mahiyeti veya önemi dikkate alınarak sanığın haklarının korunması temin edilmelidir.  Çağdaş tüm hukuk sistemlerinde savunma makamı, sanık için en önemli güvence mekanizması olarak kabul edilmektedir. Yargılamadaki bu kurumsal önemi nedeniyle avukat, şüpheli veya sanıkla özdeşleştiği yönünde kanaatlerin oluşmasına neden olacak davranışlardan kaçınmakla yükümlüdür.

**Ağır ceza avukatları**, hukukunun en çekişmeli en sorunlu alanında mesleki faaliyet icra etmektedir. Özellikle  yargılamadaki rolü nedeniyle, toplum, savunma makamını taraflarla özdeşleştirdiğinden, savunma görevi ifa edilirken meslek etik kurallarına dikkat edilmelidir.

______________________________________________________________________________________________________________________________________

**Avukat Baran Doğan Hukuk Bürosu**
