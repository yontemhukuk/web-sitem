---
layout: blog
title: Avukat ve Avukatlık Mesleği
category: ceza-hukuku
googleAnahtar: avukat, ceza avukatı, boşanma avukatı, avukatlık, avukatlar, gayrımenkul avukatı, ağır ceza avukatı, bakırköy avukat, istanbul avukat, ataköy avukat, hukuk bürosu
summary: Nasıl Avukat Olunur? Stajyer Avukatlık Nedir? Avukatlık Meslek İlkeleri, Avukatın Savunma Fonksiyonu, Avukat ve Bağımsızlık, Ceza Avukatı, Boşanma Avukatı, Gayrimenkul Avukatı gibi branşlar olup olmadığı anlatılmıştır.
keywords: avukat, ceza avukatı, boşanma avukatı, avukatlık, avukatlar, gayrımenkul avukatı, ağır ceza avukatı, bakırköy avukat, istanbul avukat, ataköy avukati, hukuk bürosu
---
## Nasıl Avukat Olunur?

**Avukat** olabilmek için hukuk eğitimi veren 4 yıllık bir hukuk fakültesinden mezun olmak gerekir. Hukuk fakültesinden mezun olan her öğrenci mesleğe başlayabilmek için  1 yıl mesleki stajı yapmak zorundadır. Stajın sürdüğü 1 yıl boyunca mesleği öğrenmeye çalışan kişiye stajyer avukat denilmektedir. Stajın ilk 6 ayı adliyede çeşitli mahkemelerde, ikinci 6 ayı ise 5 yılını doldurmuş bir avukatın yanında yapılmaktadır.


Bir yıllık stajın ardından ruhsat alınıp bir baroya kaydolduktan sonra mesleğe ilk adım atılır. Her il sınırı (İstanbul, Ankara, İzmir vs) içinde bir adet baro mevcuttur. Ancak bir kentteki baroya kaydolarak meslek icra edlir. Mesleğin icrasında bağımsızlık çok önemli olduğundan, barolar ile avukatlar arasındaki ilişki astlık üstlük ilişkisi değildir. Barolar,mesleki dayanışmayı sağlamak, üyelerin haklarını korumak ve mesleğin işlevine uygun yerine getirilmesi için çaba sarf eder.

## Avukatlık Mesleğine Dair Bazı İlkeler

### Şeffaflık

*Avukat,*  mesleğini icra ederken şeffaf olmalı, müvekkilini yaptığı işin tüm aşamaları hakkında bilgilendirmelidir. Müvekkilin talebi halinde dava dosyasında bulunan her türlü evraktan birer suret vermelidir. Müvekkiline davanın seyri hakkındaki hukuki görüşünün yanı sıra, davanın olası sonuçları hakkında müvekkiline bilgi sunmalıdır.

### Sır Saklama Yükümlülüğü

Müvekkil ile ilgili her türlü bilgi gizli tutulmalıdır. Mesleğin temeli karşılıklı güven ilişkisine dayandığından davayla ilgili öğrenilen her şey sır olarak saklanmalıdır. Sır saklama yükümlülüğü, müvekkil aleyhine tanıklıktan çekinmeyi de kapsar. Meslek vesilesiyle öğrenilen sırların tutulması süresizdir. Avukat, meslekten ayrılsa bile müvekkile ait sırları ifşa edemez.


### Avukat Davanın Tarafı Değildir

Avukat, davada taraf olan kişi değildir. Müvekkilini savunurken hukuki ölçülere ve nezakete dikkat eder, kendisini davanın tarafı gibi gösterebilecek tutumlardan kaçınır. Avukatlar, savunmanın hukuki yönüyle ilgili faaliyet gösterir, dava sırasında savunmanın dışında kalan söz ve hareketlerden özenle kaçınmalıdırlar. Avukat, tarafların dava nedeniyle oluşan çekişme ve düşmanlıklarının dışında kalmalıdır. Böylece meseleye objektif yaklaşarak çözüm üretme şansını da arttırır.

### Çekişmeli Hakları Edinme Yasağı

Avukat, üstlendiği herhangi bir iş veya davaya dair çekişmeli hakları edinemez. Çekişmeli haklardan kastedilen taraflar arasında dava konusu olan haklardır. Dava konusu olan mal veya hakkın bir kısmının kendisine verilmesi karşılığında iş kabul edemez. Çekişmeli haları edinme yasağı, işten el çekme, azil veya üstlenilen işin bitmesiyle ortadan kalkar.

### Aynı Davada Menfaatleri Zıt Tarafları Savunma Yasağı

Avukat, aynı davada menfaatleri zıt olan tarafları savunamaz. Tabiidir ki aynı davada hem davacının hem de davalının vekilliğini yapmak adli gerçeğe ulaşılmasını engeller. Savunması üstlenilen tarafın vekilliğinden istifa edilse bile artık diğer tarafın vekilliği yapılamaz. Aksi takdirde, savunmasını daha önce üstlendiği tarafın tüm sırlarını bildiğinden mesleğe olan güven zedelenir.

Aynı şekilde ceza davalarında menfaatleri birbirine zıt olan şüpheli veya sanıkların savunmasını aynı vekil yapamaz. Örneğin, bir suçu birlikte işleyen iki kişiden biri suçun diğer şahıs tarafından işlendiğini beyan ederse, artık bu iki kişiyi aynı avukat savunamaz.

### Bağımsızlık

Meslek tam bir bağımsızlık içinde icra edilmelidir. Bağımsızlığı zedeleyecek iş kabul edilmemelidir. Müvekkilin iş ile ilgili istemleri bağımsızlık ilkesine aykırı ise iş reddedilmelidir.

Avukat, her türlü yargısal, idari ve teşrii organa karşı bağımsız olduğu gibi kendi meslek örgütü olan baroya karşı da bağımsızdır. Baroyla kurulan ilişki bir astlık-üstlük ilişkisi değildir. Somut bir iş veya davaya ilişkin baro avukata talimat veremez, telkinde bulunamaz.

### Mesleğin Standartları ve Havana Kuralları

Avukatların Rolüne Dair Temel Prensipler (Havana Kuralları) 27 Ağustos-7 Eylül 1990 tarihinde Havana'da toplanan BM konferansında kabul edildiği için avukatlık mesleğiyle ilgili ulusal düzenlemelere de ışık tutmuştur. Havana Kuralları, avukata ve adli hizmetlere erişim hakkı, avukatların nitelikleri ve eğitimi, örgütlenmeleri, mesleki faaliyetin güvence mekanizmalarını, ifade özgürlüğü, disiplin hukukuna dair pek çok konuda yol gösterici ilkeler içermektedir.

## Avukatın Savunma Fonksiyonu Nedir?

![Avukat](https://camo.githubusercontent.com/c5b82190d9ea5fb035dd671ad88b1674b2591008/687474703a2f2f692e68697a6c69726573696d2e636f6d2f764c6b6d31342e6a7067 "Avukat")

###   İdari Kurumlar Nezdinde Savunma Fonksiyonu

*Avukat,* her türlü idari kurumda müvekkilini savunma fonksiyonunu icra eder. İdari kurumlar; bakanlıklar, başabakanlığa bağlı kurumlar, tapu müdürlükleri, tüm genel müdürlükler, belediyeler, valilikler, kaymakamlıklar vb. gibi kurumlar olarak sayılabilir. Bu kurumlarda vatandaş hukuk bilgisinin eksikliği nedeniyle profesyonel yardıma ihtiyaç duyduğunda her türlü iş ve işlemi bir vekil vasıtasıyla yerine getirebilir.

###  Adli Kurumlar Nezdinde Savunma Fonksiyonu

Adli kurumlar, mahkemeler, savcılık ve adli işlem yerine getirirken emniyet veya jandarma olarak sayılabilir.

*Avukat,* bir kimseye suç şüphesi altında bulunduğu bildirildiğinde bu kimsenin savunma hakkının güvencesi olarak savunmasını yapar. kişi hakkında suç şüphesi varsa avukatın hukuki yardımı temel hak ve özgürlükler açısından önemli bir güvencedir. Çünkü, ceza yargılaması temel hak ve özgürlüklere devlet müdahalesine yol açabilir. İşte bu müdahalenin gerekip gerekmediği ve müdahalenin hukukileştirilmesi sürecinde avukatın savunma fonksiyonu ile üstlendiği rol hayati önemdedir.

Avukat, ceza davalarında sanığı, yani yargılanan kişiyi savunabileceği gibi aynı davada olmamak şartıyla suçtan zarar gören şikayetçiyi veya mağduru da savunabilir. Alacak davalarında aynı davada olmamak koşuluyla hem alacaklının hem de borçlunun vekili olarak davaya katılabilir. Boşanma davalarında aynı davada olmamak koşuluyla hem davacının hem de davalının avukatlığını üstlenebilir.

Kural olarak mahkemede müvekkil hazır olmadan yapılabilecek tüm işlemler vekil tarafından yapabilir. Bazı işlemler için müvekkilin bizzat hazır olması gerekir. Müvekkilin hazır bulunması gereken işlemler dışında kalan tüm süreci vekil tek başına yönetebilir.

Avukat, her hukuki meseleyi bilen kişi değildir, önüne gelen problemi çözmeye çalışan ve bu problemi çözerken hukuku yeniden üreten kişidir. 

## Ceza Avukatı, Boşanma Avukatı, Tazminat Avukatı vb. gibi Branşlar Var mıdır?

Branşlaşma hususunda mesleğe dair dünyada farklı birçok yaklaşım mevcuttur. Bazı ülkeler branşlaşmayı tercih ederek belli bir alanda uzmanlaşmayı teşvik ederken, bazı ülkeler her türlü davaya girme yetkisi tanıyarak mesleki faaliyeti daha genel bir faaliyet olarak tanımlamaktadır.

Türkiye'de de [Ceza avukatı](http://barandogan.av.tr/blog/ceza-hukuku/ceza-avukatinin-islevi.html), boşanma avukatı veya gayrimenkul avukatı gibi branşlar mevcut değildir. Türkiye'de avukatlar, her türlü davaya girebilmektedir. Ancak halk dilinde insanlar ceza davalarına giren vekillere [**ağır ceza avukatı**](https://barandogan.av.tr/blog/ceza-hukuku/istanbul-agir-ceza-avukati.html), boşanma davalarına giren vekillere [**boşanma avukatı**](https://barandogan.av.tr/blog/medeni-hukuk/bosanma-avukati.html), gayrımenkul davalarına giren vekillere [**gayrimenkul avukatı**](https://barandogan.av.tr/blog/gayrimenkul-hukuku/gayrimenkul-avukati-istanbul.html) demektedir.

## Meslekte Yaş Haddi  veya Kıdem Var mıdır?

Avukatlık, kamu hizmeti niteliğinde bir serbest meslektir. Bu nedenle, herhangi bir yaş haddi söz konusu değildir. Fakat, meslekte yaş haddi olmamasını doğru bulmuyoruz. Önerimiz, belli bir yaşa kadar mesleki pratik yapılması, belli bir yaş sınırından sonra sadece danışman  olarak çalışmalarıdır. Böylece yaş haddinden kaynaklanan pratik birtakım sorunlar çözülecektir.

Mesleki faaliyet icra edilirken kıdem söz konusu olamaz, mesleğe yeni başlayan meslektaş ile  30 yıllık bir **avukat** arasında hak ve yetkiler açısından bir fark yoktur.



______________________________________________________________________________________________________________________________________

**Avukat Baran Doğan Hukuk Bürosu**
